---
title: เกร็ดเกี่ยวกับ Niels Bohr
date: 2024-02-14 
categories: [maths]
comments: false
math: true
excerpt_separator: <!--more-->
---

# โจทย์
เราจะวัดความสูงของตึกด้วยบาโรมิเตอร์ได้ยังไง?

<!--more-->

ตอนเขียนบล็อกที่แล้ว จริง ๆ นึกวิธีอื่นได้อีก นั่นคือเอาไม้บรรทัดเน่า ๆ ไปให้เพื่อนที่มีไม้โปรแลกกับให้เขาวัดมุมให้ หรือเอาไปขู่ถ้าไม่วัดให้จะตีหัว 555

พอคิดได้แบบนี้เลยนึกถึงเกร็ดเกี่ยวกับคุณ Niels Bohr ที่ได้ยินมา นั่นคือตอนที่เขายังเรียนอยู่เคยสอบได้ 0 คะแนน จากโจทย์ที่ว่า "เราจะวัดความสูงของตึกด้วยบาโรมิเตอร์ได้ยังไง?"

พอได้ 0 เขาเลยโวย และพากันไปให้คุณ Ruttherford ไกล่เกลี่ย
ปรากฏว่าจริง ๆ แล้วคุณ Bohr ให้ไป 3 คำตอบคือ
1. เอาบาโรมิเตอร์ไปปล่อยที่ดาดฟ้าตึกแล้ววัดเวลาที่ตก จากนั้นจึงคำแปลงเป็นความสูง
2. เอาตัวบาโรมิเตอร์เองเป็นไม้วัด เอาไปแนบตึกแล้วเดินขึ้นไปจนดาดฟ้าก็จะได้ความสูง
3. ดูเงาของบาโรมิเตอร์แล้วใช้กฏสามเหลี่ยมคล้ายเพื่อคำนวณความสูงตึกจากเงา

คุณ Ruttherford ถามว่ายังมีวิธีอื่นอีกมั๊ยซึ่งคุณ Bohr ก็เสนอวิธีแปลก ๆ อีกเป็นสิบ รวมถึงการไป ถามความสูงตึกจากคนดูแลตึกแลกกับบาโรมิเตอร์ 555

ท้ายสุด Ruttherford เลยถามว่า Bohr ไม่รู้จริง ๆ เหรอว่าเขาอยากได้คำตอบแบบไหน ซึ่ง Bohr ก็บอกว่ารู้สิ คุณอยากให้วัดค่าความกดอากาศที่พื้นด้วยบาโรมิเตอร์ แล้วเทียบกับค่าที่วัดได้บนดาดฟ้า เพื่อแปลงเป็นความสูง
แต่วิธีที่เขาเสนอก็ตอบโจทย์ได้ คุณไม่ควรมากำหนดวิธีคิดของเขา

ไม่รู้ว่าเรื่องจริงมั๊ยนะ แต่ก็สนุกดี

